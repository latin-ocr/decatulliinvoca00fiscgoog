’‘a—‘Uffflz

-4-

ex illis exemplis, quibus manifestum fiat, quanam vocabu-
lorum collocandorum arte poeta Veronensis usus sit, si
eodem in versiculo binis substantivis, quae inter sese non
respondent, singula attributa conjunguntur. tali enim con-
dicione quattuor has notiones manifestum est sedes posse
occupare rationibus diversissimis. qua in re quamquam
poetas maxima elegantia et venustate usos esse jam pridem
intellectum est, tamen semel tantum et aliqua ex parte de
hoc collocationis verborum genere longius disputatum esse
video a Gualthero Gebhardio , qui scripsit de nexus arti-
ficiosi substantivorum et attributorum in hexametris elegiacis
Tibulli, Properti, Ovidi usu ac ratione, Regimonti Pr.
MDCCCLXX. quod quum ita sese habeat, reliquas quae-
stioneS, quae ad artem in collocandis vocabulis Catullianam
pertinent, alfis, qui de hac re sibi inquirendum esse existima-
bunt, permittentes hanc unam paullo adcuratius persequamur,
ut disputemus de eis versibus, qui in. Catulli carminibus
praebent bina substantiva cum singulis attributis conjuncta.

Qua in re primum quidem non praetermittendum est,
cujus modi sint versiculi, quibus usus quattuor vocabula
illa, quam diximuS, condicione poeta noster connectere
voluerit, sed distinguenda esse censeo metrorum genera.
neque de omnibus metris adcuratius loquemur, sed dicemus
de versibus tantum hexametris et dactylicis et elegiacis.
quod‘ ad reliquos attinet, exempla, quae in illis extant,
attulisse satis duxi. priusquam autem rem ipsam adgredia-
mur, dicendum esse existimo ‚ quo modo de re proposita
disputare velim. breviloquentiae enim causa substantiva et
attributa litteris ita significabo , ut prius substantivum lit-
tera A, attributum prius littera a, alterum substantivum B,
attributum alterum b signetur. qua venia concessa facile
intellegis duodecim figurarum schemata effici posse. quorum

