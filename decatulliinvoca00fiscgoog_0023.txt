Veteres Graecorum Latinorumque scriptores in verborum
collocatione quibusnam artificiis usi sint jam pridem avinis
doctis quaesitum est. nam non illos tantum ordines, qui,
quum natura duce oriantur, omnibus in linguis usitatissimi ἡ
sunt, adhiberi videmus, sed alia quoque collocationis genera
persaepe inveniuntur, inquibus non dubium est quin scriptor
studium naturalis verborum seriei vitandae secutus sit. quod
maxime a poetis factum esse consentaneum est, quippe qui
quum multis aliis rebus, commoti, inter quas afflatum quasi
divinum, qui in dicendi scribendique arte non parvi momenti
est, commemoro, tum vinculo, quod in metris est situm,
coacti maxime facillimeque naturalem verborum ordinem,
qualis ex natiuae legibus ultro sese offert, serie artificiosa
mutare possint. atque en latinis poetis Catullum praeci·
pue, ex quo studia mea ad lepidum hujus poetae libellum
conferre coepi, in verborum collocatione certas normas arti·
ficiosas adhibuisse quum intellexisse mihi viderer, hanc
rem dignam esse putavi, de qua adcuratius quaestio in-

stitueretur. quo in negotio initium faciendum esse censui
1*

 

